---
published: true
title: Pepiniera
layout: post
summary: "Oprócz założenia bloga na konkurs dajsiepoznac postanowiliśmy wspólnie z Bartkiem założyć fanpage na Facebooku. Tutaj kilka słów o nim."
tags: 
  - dajsiepoznac
  - pepiniera
---


<img src="https://dl.dropboxusercontent.com/content_link/Vm0e6yd99MJg9OlwHL4AUVbOVILQPEbVywEcPa1PHkzi932ddUKrcQg4zXy4Fki2/file" alt="Pepiniera" style="width: 100%;height: auto;">

Jedną z dobrych rad dla uczestników konkursu [#dajsiepoznac](http://dajsiepoznac.pl/) było założenie fanpage'a bloga na Facebooku. Decyzja o skorzystaniu z tej podpowiedzi była dość prosta, jednak wykonanie jej już niekoniecznie. Razem z [Bartkiem](http://donpiekarz.pl/) zadaliśmy sobie pytanie: zakładamy go wspólnie czy osobno? 
Z jednej strony naszych blogów nie łączy właściwie nic. Chcemy publikować na nich zupełnie inne rzeczy i prawdopodobnie zainteresujemy nimi (o ile w ogóle) zupełnie innych ludzi. Jednak z drugiej strony oba mają zawierać treści dotyczące kodowania. Dodatkowo, gdybyśmy chcieli na FB udostępniać czytaną codziennie "prasę", to w dużej mierze będzie się ona pokrywać, ponieważ częścią artykułów wymieniamy się i udostępniamy je sobie. Znaczna część tych artykułów dotyczy rozwoju osobistego, komunikacji lub w jakiś inny sposób jest "nietechniczna". Ponieważ tego typu treści mogą się wydać interesujące również dla szerszego grona odbiorców, i skoro i tak się nimi wymieniamy, to zyskaliśmy argument za tym, aby takie treści udostępniać wspólnie. Raz jeszcze rozważyliśmy wszystkie "za" i "przeciw" obu rozwiązań (posiadania osobnych / wspólnego FB) i postawiliśmy na założenie fanpage'a razem. 

Mieliśmy już pomysł, cel, plan... I w tym momencie pojawił się inny problem - nazwa. Ani imiona, ani nazwy blogów nie będą mówiły o tym co chcemy na stronie udostępniać. Po krótkiej dyskusji i chwili namysłu okazało się jednak, że mamy już gotowe rozwiązanie, a dokładniej dawno wykupioną domenę o iście poetyckiej nazwie "pepiniera.net". Przekonanie się do tego, że Pepiniera to odpowiednia nazwa dla naszego fanpage'a i tego co chcemy w jej ramach publikować również wymagała zastanowienia. Tu przydałoby się wyjaśnienie czym jest pepiniera ([też go potrzebowałam](http://sjp.pl/pepiniera)). Zgodnie z definicją pepiniera kreuje zdolne jednostki, czy też raczej daje im szansę na rozwój, przygotowuje, uczy, wprowadza w świat. Uznaliśmy, że w pewnym sensie pokrywa się to z tym, co chcemy robić na fanpage'u. Ściślej mówiąc planujemy na nim udostępniać treści pochodzące z młodych blogów programistycznych (w tym naszych :) ), tak aby coraz więcej osób mogło je zobaczyć, a do tego czasami wrzucać ciekawe artykuły oraz informacje o szkoleniach. Skoro nazwa została dograna, to pozostało do przygotowania logo, zdjęcie w tle i można było działać :) 

Tak w skrócie przedstawia się historia powstania [naszego fanpage'a](https://www.facebook.com/pepiniera.net). 
Cały czas powtarzam "naszego", może więc warto dopisać dwa słowa o autorach. Bartek ([donpiekarz](http://donpiekarz.pl/)) - bezpiecznik, programista, na swoim blogu w ramach konkursu [#dajsiepoznac](http://dajsiepoznac.pl/) przygotowuje narzędzie do audytowania połączeń SSL. Magda ([pumiko](http://pumiko.pl/)) - geoinformatyk, początkująca programistka, na blogu, również zachęcona wyżej wspomnianym konkursem będę zdawać relacje z kolejnych kroków pracy nad platformą do sprzedaży domowych przetworów. 

Na koniec chciałam jeszcze zaprosić Was do śledzenia nas na [Facebooku](https://www.facebook.com/pepiniera.net), pozostawiania komentarzy i udostępniania treści :)
