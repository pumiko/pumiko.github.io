---
published: true
title: Cześć!
layout: post
summary:    Kilka słów  blogu i o jego autorce.
---
To pierwsze zdanie skasowałam już wielokrotnie, zarówno na ekranie jak i w myślach, bo żadne nie było wystarczająco dobre. To ciekawe doświadczenie, pisać dla siebie (i do drugiej osoby zarazem), a nie redagować sprawozdanie i opisywać tabelki, czym głównie zajmowałam się przez ostatnie kilkanaście miesięcy. Może powinnam zacząć od początku.

Hej, mam na imię Magda, a to mój blog programistyczny. Założyłam go, żeby wziąć udział w konkursie #dajsiepoznac, do czego z kolei namówił mnie mój chłopak. Do tej pory napisałam kilka skryptów w R, głównie na potrzeby pracy magisterskiej i innych drobnych prac około-naukowych. Obecnie uczę się Pythona i Django, dlatego też projekt, nad którym zamierzam pracować w czasie trwania konkursu (a taże po nim) będzie oparty właśnie na nich. 

Chcę przygotować platformę do wymiany (sprzedaży, kupna) domowych przetworów. Tak, coś na kształt popularnych serwisów ogłoszeń lokalnych, ale z wyraźnym wyspecjalizowaniem. Czy to ma potencjał zaistnieć? Widząc słoiczki zalegające w rodzinnej piwnicy, których nikt nie jest w stanie przejeść, sądzę że tak, ten zwariowany pomysł ma sens. Przede wszystkim mam jednak nadzieję jak najwięcej się nauczyć, bo projekt wydaje się spory, zwłaszcza dla osoby początkującej. :) 
Cieszę się też z tego, że poza Pythonem, Django, HTML'em, CSS'em będę miała możliwość poznać. Nie spodziewałam się, że w tak krótkim czasie rozpocznę naukę tylu nowych rzeczy. 

To tyle. Krótki opis projektu, linki do FB i Twittera itp. już w następnym poście. 
